---
permalink: /ln/polish
---
Manifest Kodu
==================

Pragniemy pracować w środowisku, które wspomaga programistów i programistki w wyzwoleniu ich potencjału - takim, które wspiera rozwój i współpracę. W miejscu, które jest bezpieczne dla wszystkich.

Takie miejsce przynosi korzyści wszystkim, którzy w nim uczestniczą. Zachęca nowych programistów i programistki do spróbowania swoich sił w naszej dziedzinie. To właśnie przez dyskusję i współpracę rozwijamy się, a rosnąc w siłę, stajemy się lepsi i lepsze.

W ramach naszych starań o stworzenie takiego miejsca praktykujemy poniższe wartości:

1. **Dyskryminacja nas ogranicza.** Dotyczy to dyskryminacji ze względu na rasę, płeć, orientację seksualną, wiek, narodowość, technologię i każde inne arbitralne wykluczanie jakiejkolwiek grupy osób.
2. **Granice otaczają nas szacunkiem.** Twoja strefa komfortu niekoniecznie musi być strefą komfortu innych. Pamiętaj o tym, i jeśli ktoś zwróci na to uwagę, zadbaj o to.
3. **Jesteśmy naszą największą siłą.** Żadne z nas nie urodziło się mistrzem czy mistrzynią w swojej dziedzinie. Każdy i każda otrzymali pomoc na swojej drodze. Odwdzięcz się, kiedy masz taką możliwość.
4. **Jesteśmy kapitałem na przyszłość.** Jako rozszerzenie punktu 3, dziel się wiedzą. Stań się źródłem dla tych, którzy i które przychodzą po Tobie.
5. **Szacunek nas definiuje.** Traktuj innych tak, jak sam/a chcesz być traktowany/a. Prowadź dyskusje, krytykuj i debatuj z szacunkiem. Zadaj sobie pytanie, czy to prawda? Czy to niezbędne? Czy to konstruktywne? Te kryteria to absolutne minimum.
6. **Reakcje wymagają kultury.** Gniewne odpowiedzi mogą być uzasadnione, ale obraźliwy język i mściwe zachowania są toksyczne. Jeżeli coś Cię uraża, bądź asertywny/a, ale zachowuj się z szacunkiem. Eskaluj rozsądnie i spróbuj zapewnić obrażającej Cię osobie możliwość wyjaśnienia i naprawienia sytuacji.
7. **Opinie to tylko opinie.** Wszyscy, ze względu na swoje wychowanie i pochodzenie, mamy różne poglądy. To jest całkowicie w porządku. Pamiętaj: jeśli szanujesz własne opinie, szanuj także opinie innych.
8. **Błądzić jest rzeczą ludzką.** Czy tego chcemy, czy nie, błędy się zdarzają i pozwalają nam zdobywać cenne doświadczenie. Bądź wyrozumiały/a wobec pomyłek innych i nie wahaj się przepraszać za swoje.

Jak nas poprzeć?
=================

Ten manifest to nasz wspólny wysiłek. Mile widziane są wszelkie zmiany przesłane w formie "pull requestów".

(Dotyczy to także poprawek słownictwa i stylu.)
