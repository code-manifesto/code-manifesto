Il Code Manifesto
==================

Vogliamo operare in un ecosistema che consente agli sviluppatori di esprimere il loro potenziale. Un ecosistema che incoraggi crescita e collaborazione. Un ambiente che sia sicuro e piacevole per tutti.

Un tale ambiente avvantaggia tutti quelli che vi partecipano. Incoraggia nuovi sviluppatori ad entrare nel nostro campo. È con il dibattito e la collaborazione che cresciamo e con la crescita miglioriamo.

Nel tentativo di creare un tale ambiente, promuoviamo questi valori:

1. **La discriminazione ci limita.** Questo include discriminazioni di razza, sesso, orientamento sessuale, identità sessuale, nazionalità ed ogni forma di esclusione arbitraria di un gruppo di persone.
2. **Sapersi limitare è un onore.** Sensibilità e suscettibilità sono diverse di persona in persona. Ricordalo e, se qualcuno ti fa notare che stai oltrepassando i limiti, dagli ascolto.
3. **Noi siamo il nostro capitale.** Nessuno è nato maestro. Ognuno è stato aiutato lungo il suo cammino. Ricambia il favore, quando e dove puoi.
4. **Siamo risorse per il futuro.** Estendendo #3, condividi quel che sai. Renditi una risorsa utile per coloro che verranno dopo di te.
5. **Il rispetto ci definisce.** Tratta gli altri nel modo in cui vuoi essere trattato. Discuti, critica e dibatti con rispetto. Chiediti sempre se stai dicendo il vero, se è necessario e costruttivo. Diversamente, non è tollerabile.
6. **Reagisci con garbo.** Sebbene sia accettabile rispondere con rabbia, usare un linguaggio offensivo o atteggiamenti vendicativi è distruttivo. Anche se qualcosa ti offende, sii assertivo e rispettoso. Sostieni il dibattito con ragionevolezza e lascia alla controparte la possibilità di spiegarsi e, possibilmente, cerca di appianare i contrasti.
7. **Le opinioni sono solo questo: pareri.** Ambiente ed educazione diversi costruiscono opinioni personali differenti, e questo è perfettamente accettabile. Ricorda però che se rispetti le tue stesse opinioni, devi anche necessariamente rispettare quelle altrui.
8. **Sbagliare è umano.** Pur non volendolo, si sbaglia. Tollera gli errori involontari e non esitare a chieder scusa quando commetti un errore.

Come contribuire
================

Questo è uno sforzo collaborativo. Diamo il benvenuto a tutti i contributi inviati mediante pull request.

(Sono benvenuti contributi al testo ed allo stile.)
